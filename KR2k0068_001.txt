# -*- mode: mandoku-view -*-
#+TITLE: 北河紀
#+DATE: 2019-03-29 20:54:25.533849
#+PROPERTY: ID KR2k0068
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 1
<pb:KR2k0068_WYG_001-1a>¶
　　欽定四庫全書¶
¶
　　北河紀卷一¶
¶
　　明　謝肇淛　撰¶
¶
　　總叙¶
¶
　　國家定鼎燕山一切軍國之儲取諸七大藩舳艫銜尾¶
而入五千里不絶而江南十七焉江南之漕廣陵當其¶
咽喉上江來者至自儀真下江來者至自𤓰洲鎮由廣¶
陵而逹淮安為南河由黄河而逹豐沛為中河由山東¶
<pb:KR2k0068_WYG_001-1b>¶
而逹天津爲北河由天津而逹張家灣為通惠河之四¶
河者天子使部院大臣總其政而分部以四尚書郎賜¶
之璽書令得便宜行事惟是不腆之治南至魚臺北至¶
天津統轄千有餘里任綦重治綦囏治而不知其政當¶
尸官知其非所治者當侵官作北河紀禹畫既界都邑¶
錯壤衣帶盈盈蜿蜒朝宗各有賜履無相軼也紀河程¶
第一崑崙建瓴四瀆㡳定汶泗如綫旁及蹄涔聚毛為¶
裘蘄於濟耳紀河源第二陽侯旱魃相遞為灾畚鍤嵗¶
<pb:KR2k0068_WYG_001-2a>¶
興民不堪命非常之原衆所懼焉紀河工第三乘天之¶
符相地之行無實實無虛虛因而操之乃聽節制紀河¶
防第四命吏棋置臂指相帥省試之以時黜陟之以嵗¶
嵗事不脩繇官邪也紀河臣第五官常既臚庶績乃熈¶
上行令下行意期無反汗而後即安紀河政第六跣者¶
鹿而舄者肉聚訟棼如古人所歎擇其可見諸行者紀¶
河議第七百神受職允猶翕河籩豆之事有司存矣故¶
紀河靈第八終焉謝肇淛曰吾今而後知河之難也善¶
<pb:KR2k0068_WYG_001-2b>¶
人謀者未必具地利有地利矣未必得天時三者既備¶
有其舉之而物力絀焉任使之弗臧無論吏操三尺以¶
從即旋舉旋躓空糜金錢國家亦何利賴之有鯀以圮¶
族殛而禹以行無事成知鯀禹成敗之故者知河事矣¶
¶
　　河程紀¶
¶
　　元世祖既定江南漕轉之路自浙西入江淮由黄河逆¶
流至於中灤登陸以至淇門復由御河登舟以逹燕京¶
至元二十年以江淮水運不通乃命兵部尚書李奥魯¶
<pb:KR2k0068_WYG_001-3a>¶
赤等自今濟寧州開河逹於今東平州之安民山凡百¶
五十里北自奉符為一牐以導汶水入洸東北自兗州¶
為一牐以遏泗沂二水亦會於洸以出濟寧之㑹源牐¶
分流南北其西北流者至安民山以入清濟故瀆經東¶
阿縣至利津河入於海其後海口沙壅又從東阿陸轉¶
二百里抵臨清州以下御河二十六年以夀張縣尹韓¶
仲暉言復自安民山之西南開河由壽張西北至臨清¶
徑逹於御漳凡二百五十里是名㑹通河㑹源以南為¶
<pb:KR2k0068_WYG_001-3b>¶
逆以北為順南接豐沛北迄天津凡一千五百餘里而¶
推輓之勞不事焉今列其程於左¶
¶
　　沛縣泗亭驛北九十里至魚臺縣之河橋驛(原有沙河魯橋二驛¶
後併為一)¶
¶
　　九十里至濟寧州之南城驛(在城南)¶
¶
　　一百里至汶上縣之開河驛(在縣西南三十里)¶
¶
　　七十里至東平州之安山驛(在州西南十五里)¶
¶
　　七十里至陽穀縣之荆門驛(在縣東四十里安平鎮之西岸)¶
¶
<pb:KR2k0068_WYG_001-4a>¶
　　九十里至東昌府聊城縣之崇武驛(在城東)¶
¶
　　七十里至清平縣之清陽驛(在縣西南三十里)¶
¶
　　六十里至臨清州之清源驛(在新城内西北隅)¶
¶
　　七十里至臨清州之渡口驛¶
¶
　　七十里至武城縣之甲馬營驛(在縣北三十里)¶
¶
　　一百一十五里至徳州之梁家庒驛(在州南七十里)¶
¶
　　七十里至徳州之安徳驛(在城西北)¶
¶
　　七十里至徳州之良店驛¶
¶
<pb:KR2k0068_WYG_001-4b>¶
　　七十里至吴橋縣之連窩驛(在縣東五十里)¶
¶
　　七十里至交河縣之新橋驛(在縣東五十里俗名泊頭驛)¶
¶
　　七十里至滄州之磚河驛(在城西南)¶
¶
　　七十里至興濟縣之乾寧驛(在城西)¶
¶
　　七十里至清縣之流河驛(在縣北四十里)¶
¶
　　七十里至静海縣之奉新驛(在城西)¶
¶
　　一百里至武清縣之楊青驛是為天津入於海自此而¶
北復為逆河矣¶
<pb:KR2k0068_WYG_001-5a>¶
¶
¶
¶
¶
¶
¶
¶
¶
<pb:KR2k0068_WYG_001-5b>¶
¶
¶
¶
¶
¶
¶
¶
¶
　　北河紀卷一¶
¶
