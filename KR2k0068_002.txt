# -*- mode: mandoku-view -*-
#+TITLE: 北河紀
#+DATE: 2019-03-29 20:54:25.402656
#+PROPERTY: ID KR2k0068
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 2
<pb:KR2k0068_WYG_002-1a>¶
　　欽定四庫全書¶
¶
　　北河紀卷二¶
¶
　　明　謝肇淛　撰¶
¶
　　河源紀¶
¶
　　元初漕路自中灤登陸其後自任城開渠以通漕任城¶
者今之濟寧州也則濟寧之南即中灤矣按元史灤河¶
源出金蓮川由松亭北經遷安東平州蓋自徐沛而北¶
河流漸㣲故灤河雖通東平州而力不任漕及開㑹通¶
<pb:KR2k0068_WYG_002-1b>¶
河以至臨清則自臨清而北衞水之流盛而漕復可以¶
飛杭而濟矣此㑹通河者衞水不南河水不北獨賴汶¶
泗沂洸諸泉以濟其流者也¶
¶
　　汶水之源有三一發泰山仙臺嶺一發萊蕪原山之陽¶
一發萊蕪寨子村㑹泰山諸泉至静封鎮合而為一謂¶
之大汶口轉西南與小汶河合小汶河之源出新泰宫¶
山之下西流至徂徠山陽入於大汶合流至寧陽西北¶
分而為二其一為元人所改由堽城南流别為洸水其¶
<pb:KR2k0068_WYG_002-2a>¶
一由堽城西流至東平州東五十里㑹坎河諸泉至四¶
汶口而分其西流者入大清河由東阿而北至利津入¶
海此故道也永樂中開㑹通河乃於寧陽之北築堽城¶
壩以遏其入洸之流於坎河之西築戴村壩以遏其入¶
海之路使其全流盡出汶上城北二十五里受灤澢諸¶
泉謂之魯溝又西南流至城北二里受蒲灣泊水謂之¶
草橋河又西南流十里謂之白馬河又西南流二十里¶
謂之鵝河鵝河者故宋之運道也涸而為渠汶水由之¶
<pb:KR2k0068_WYG_002-2b>¶
又西南十五里謂之黒馬溝又西南至南旺入於漕六¶
分北流四分南流入汶之泉百四十有四在新泰者二¶
十有五曰太公曰北陳曰南陳曰北鮑曰路踏曰南師¶
曰魏家曰名公曰張家溝曰柳溝曰西都曰孫村曰西¶
周曰西周新曰公家莊曰劉都曰北流曰古河曰萬嵗¶
曰劉杜曰周家曰崖頭曰和莊曰名灣曰靈查在萊蕪¶
者二十有四曰海眼曰坡里曰湖眼曰朱家灣曰張家¶
灣曰蓮華曰鵬山曰趙家曰坡草灣曰郭孃曰韓家溝¶
<pb:KR2k0068_WYG_002-3a>¶
曰牛王曰王家溝曰半壁店曰小龍灣曰烏江岸曰鎮里¶
曰薛家莊曰水河曰魚池曰新興曰賀家灣曰渌馬曰¶
青陽港在泰安者四十有七曰張家曰木頭溝曰龍灣¶
曰梁子溝曰謝過曰馬兒溝曰風雨曰周家灣曰鐡佛¶
寺曰清曰鳯凰曰皁泥溝曰雲潭曰鯉魚溝曰范家灣¶
曰板橋灣曰北滚曰順河曰井曰滄浪溝曰吳山溝曰¶
梁家莊曰顔謝曰濁河曰斜溝曰羊舍曰力溝曰龍堂¶
曰東西二柳曰小柳曰黒虎曰海旺曰新莊石縫曰水¶
<pb:KR2k0068_WYG_002-3b>¶
波曰韓家莊曰上曰臭曰馬蹄曰朔港溝曰水磨曰狗¶
跑曰報恩曰陷灣曰胡家港曰馬黄溝曰龍王曰坤温¶
在肥城者九曰黄家曰吳家曰臧家曰董家曰鹽河曰¶
開河曰拖車曰馬房曰清在平隂者二曰新栁溝曰泊¶
頭在寧陽者四曰龍港溝曰龍魚曰魯姑曰濼澢山在¶
東平者二十有五曰獨山曰洌曰芭頭曰源曰郝家曰¶
浄曰新曰大黄曰二黄曰鐡鈎嘴曰半畝曰餴饎曰安¶
宅曰浮汶曰大成曰張胡郎曰主老溝曰蓆橋曰吳家¶
<pb:KR2k0068_WYG_002-4a>¶
曰安圏曰髙家莊曰坎河曰灰曰蘆曰徐家莊在汶上¶
者六曰龍闘曰薛家溝曰趙家橋曰雞爪曰濼澢曰馬¶
莊在䝉隂者二曰官橋曰卞家莊(按齊魯之間水由地中行處處皆泉也故¶
舊泉十七新泉十三興府志所載詳略不同下倣此)¶
¶
　　泗水之大源出於陪尾山之下四泉同發故曰泗水亦¶
因以名其縣四泉合而成流西南行經於卞城其西有¶
泉數十自縣之南境北流入之又有泉數十自縣之北¶
境南流入之自此西過其縣北又西過曲阜城北五里¶
<pb:KR2k0068_WYG_002-4b>¶
分為二流北曰洙瀆流繞聖墓之前而泗水繞其後皆¶
過孔林西復合為一西至兗州府城東五里金口閘東¶
沂水雩水入之沂水大源出尼山之麓過曲阜南而至¶
雩水出曲阜南馬跑泉過鄒縣境而至總謂之泗水入¶
兖州府城而西至於西門之外納闕黨蔣詡七泉合而¶
成流謂之濟河至城西過上樓閘杏林閘凡六十里至¶
濟寧城東屈從南門合於洸入於漕泗水諸源之泉在¶
本縣者五十有九曰珍珠曰趵突曰黒虎曰淘米曰雪¶
<pb:KR2k0068_WYG_002-5a>¶
花曰繁星曰蓮花曰白石曰濤靡曰雙睛曰甘露曰甘¶
露新曰卞莊曰奎聚曰新開曰新開二曰響水曰紅石¶
曰涓涓曰湧珠曰三台曰天井曰琵琶曰驪珠曰石壑¶
曰石竇曰石液曰雙石縫曰石露曰杜家曰石井曰里¶
澇溝曰蔣家曰曹家曰趙家曰合德曰東巖石縫曰龜¶
隂曰龜眼曰龜尾曰鮑村曰珍珠曰醴曰醴前曰七里曰¶
大玉溝曰小玉溝曰蘆城曰西巖石縫曰三角灣曰呉家¶
曰黄溝曰嶽陵曰石河曰壁溝曰馬莊曰馬跑曰魏莊在¶
<pb:KR2k0068_WYG_002-5b>¶
曲阜者五曰横溝曰埠下曰新安曰城北新開曰蜈蚣¶
沂水諸源之泉在曲阜者十有九曰珠河曰詠歸曰雙泉¶
曰遷泉曰輞泉曰栁青曰茶泉曰城北新泉曰城南新泉¶
曰新泉曰連珠曰温泉曰濯纓曰巧泉曰曲溝曰青泥曰¶
青泥曰新安曰埠下曰近温泉兖州府城之西而㑹於¶
泗者為滋陽之泉曰西北新泉曰東北新泉曰闕黨泉¶
曰古溝曰負瑖曰上蔣詡曰下蔣詡曰驛後曰紙房新¶
泉而其自入於漕者則濟寜浣筆泉¶
¶
<pb:KR2k0068_WYG_002-6a>¶
　　永樂中既築堽城壩以遏汶水入洸之流而洸河㡬絶¶
然堽城之南官莊河之入於洸者如故但其源㣲而流¶
不長成化十一年主事張盛復為堽城石閘稍分汶之¶
支以益之遂西南流至濟寧南門㑹沂泗二水入于漕¶
官莊河之源出於寧陽之九泉曰栁曰金馬莊曰古泉¶
曰古城曰蛇眼曰井泉曰三里溝曰張家曰李家滕縣¶
之境東為三河口合流入漕三河者沙河薛河南石橋¶
河也¶
¶
<pb:KR2k0068_WYG_002-6b>¶
　　沙河有二北沙河之源出嶧山南流繞龍山之左至滕¶
縣北受七里泉又南分為二流其一出休城南至於馬¶
家口其一出休城北受大吳泉又西受北石橋泉又西¶
受白水白水即界河也其源出於龍山西麓總而曰北¶
沙河南沙河即漷水源出述山之麓西流㑹以黄約山¶
諸泉又過鳯凰山東納龜步泉又南過華盖山納石溝¶
泉過滄浪淵納眀河水西而入於漷水㑹南梁水總而¶
曰南沙河此兩河者故由三河口趨湖隆慶元年築黄¶
<pb:KR2k0068_WYG_002-7a>¶
甫等壩開辛章支河十二里遏之使北以滙於湖由南¶
陽入漕而滕縣之泉入沙河以達於漕者曰北石橋曰¶
三里橋曰七里曰大烏曰交溝曰趙溝曰荆溝曰劉家¶
溝曰趵突曰三界曰龍灣凡十一泉¶
¶
　　薛河之源出寳峰山東諸泉謂之西江西流而納永豐¶
鳯凰二泉至於薛山故曰薛河南流而納東江之水又¶
西而納玉花三山二泉南入南眀河故由三河口趨湖¶
隆慶元年築東邵等壩開王家口支河九十六里使之¶
<pb:KR2k0068_WYG_002-7b>¶
南由㣲山入湖從地㙃溝入漕而滕縣之泉入薛河以¶
達於漕者曰魏家莊曰黄溝曰白山曰温水曰黄家泉¶
幷玉花三山凡七泉至三河口而㑹者曰石橋泉至呂¶
孟湖而㑹者嶧縣之泉曰龍王曰搬井曰許池曰許由¶
曰温水南石橋河即俗稱牛溝水南流與沙薛為三河¶
及沙遏而北薛遏而南惟此河改從佃户屯入漕而滕¶
縣黄溝泉亦滙焉南自沛縣之珠梅閘北至魚臺之南¶
陽閘長八十里皆新河也而魚臺之泉曰東龍泉曰西¶
<pb:KR2k0068_WYG_002-8a>¶
龍泉曰平山曰古泉曰㢘家曰聖母曰黄良曰中溢曰¶
髙家西曰髙家東曰河頭曰聖水曰廟前曰何家曰陳¶
家此十五泉者合流而至硯瓦溝由南陽入於漕自濟¶
寧州之魯橋閘北至師莊閘二閘之間為五空橋¶
泗水南流與白馬河之水入之白馬河之源出於九龍¶
山西過鄒縣受蓼河之水西北折而南流受鄒縣之泉¶
曰鱔眼曰孟母曰東家溝曰白馬曰岡山曰白莊曰三¶
角曰栁青曰淵源曰黄溝港曰程家莊皆會流而入魯¶
<pb:KR2k0068_WYG_002-8b>¶
橋又有托基泉入於棗林閘蘆溝泉入于南陽閘¶
御河之源出河南衞輝府輝縣蘇門山百門泉東引&KR0493;¶
洹淇三水流千里為館陶㑹漳水又北九十里為臨清¶
與㑹通河合是河也漢名屯氏隋名永濟渠又名御河¶
以其源出衞州又名衞河¶
¶
　　漳河之源出山西之長子曰濁漳樂平曰清漳俱東經¶
河南之臨漳分流至館陶西南五十里與衞河合入於¶
漕至萬厯初漳河北徙由魏縣入曲周釜陽河而館陶¶
<pb:KR2k0068_WYG_002-9a>¶
之流絶¶
¶
　　衛河北流至于青縣之南滹沱河之水入之滹沱河¶
之源出於大鐵山自代郡鹵城東流經獻縣城南十¶
一里單家橋至青縣南岔河口入運河合流而北至¶
於天津入於海¶
¶
　　黄良泉記畧　　　　　　元頓　舉¶
¶
　　皇慶元年壬子東平景徳鎮行司監丞奉議大夫劉¶
公蒞官之始克勤乃事凡所轄去處躬親閲視隄岸¶
<pb:KR2k0068_WYG_002-9b>¶
之卑下者増築之水脈之淺澁者疏通之沂流尋¶
源自北而南過古之任國厯今之魯橋涉泗汶合¶
流之次里幾一舎而抵黄山之麓覺其土脈膏潤¶
復進而前得泉沮洳而出可以濫觴者數穴泓澄於¶
沉沙之間俯而探之温如湯掬而飲之甘如醴以杖¶
引之逐勢而行又如蛇之赴壑就命役夫鑿為溝¶
港注之於河其流甚順溶溶洩洩不舎晝夜即召彼¶
故老詢所稱呼莫有知者因以是泉出乎黄山其性¶
<pb:KR2k0068_WYG_002-10a>¶
甚良宜目之曰黄良泉遂勒諸石以告來者遣以禮¶
命文於予予特佳公之任職也效其能以成其事泉¶
之遇公也出乎隠以彰乎名一舉而二美并故樂道¶
之¶
¶
　　疏鑿泉林寺泉源記　　　明湯　節(盧江人㕘將)¶
¶
　　距泗水邑東五十里許陪尾山之陽有廟曰仁濟廟之¶
西有寺曰泉林其殿宇巋然林木蓊鬱鳥聲樵唱雜焉¶
於中傍有泉曰珎珠曰趵突曰掬米曰洗鉢曰響水曰¶
<pb:KR2k0068_WYG_002-10b>¶
紅石曰清泉曰湧珠其源皆出於山澄如湛如其流環¶
繞映帶寺之左右而西南經卞橋橋之西復有泉數十¶
曰大玉溝小玉溝潘波黄隂趙家庄石泉珍珠東巖名¶
縫西巖石縫三角灣等泉合流于泗㑹于曲阜之沂河¶
轉于天津閘㑹通河沿淮達海永樂己亥漕運前總兵¶
平江伯陳公瑄言于朝爰命工部主事顧大竒等徧厯¶
山川䟽濬泉源以通水利以濟漕運後右通政王孜郎¶
中史鑑主事侯暉等繼之不減顧公之能正統己未朝¶
<pb:KR2k0068_WYG_002-11a>¶
廷簡事之宜所司請罷是舉其上下泉源因以淤塞余¶
時董督糧儲心計指畫以泉源利濟所資不可無官以¶
典其事乃請上可其奏於是主事熊錬傅弼等官銜命¶
來兹仍䟽𨗳之其利澤及於人多矣邇來亢旱不雨河¶
道將涸余親詣泰安州等處䟽通大小泉源踰泗水見¶
乎泉林之泉利人者廣繇是逆流不便者改之亂石者¶
去之不通者濬之又博訪故跡得聆耆耊者言是泉皆¶
從石竇中出清澈無比汪洋不窮余聞而益喜泉之舊¶
<pb:KR2k0068_WYG_002-11b>¶
有名者勒珉以紀之無名者立石以表之用為名山勝¶
槩之助尚慮未既復同泗水縣官訪于邑之少長所得¶
石河等泉一十三道泉無巨細皆為之開鑿以濟不通¶
事既集遂書以識之使後來者有所知焉時正統九年¶
八月也¶
¶
　　蛇眼泉記略　　　　　　吳　寛(長洲人吏部尚書)¶
¶
　　國家遷都于燕其食貨之人悉資舟檝由京師而南舳¶
艫凡數千里不絶孰非河渠之所浮乎地勢隆汙望若¶
<pb:KR2k0068_WYG_002-12a>¶
階級置牐蓄水洩復盈焉又孰非泉源之所濟乎泉多¶
見于齊魯之地其發甚㣲其流甚迂㣲則易湮迂則易¶
竭夫使滔滔汨汨出而無窮者又孰非人力濬導之乎工¶
部所掌水利其一特設主事分治之成化十六年予同¶
年洛陽喬公廷儀奉命以往當嵗之春泉脉初動廷儀¶
輒率官吏召卒徒出而從事畚鍤濬導如法勤敏之稱¶
徹于中朝顧所至露處無以為風日之庇乃築亭泉上¶
名曰覯泉求予文以記其成惟古人之樂多托于山水¶
<pb:KR2k0068_WYG_002-12b>¶
若柳之愚歐陽之釀可以槩見獨惜其人皆放斥于外¶
而不盡其用于時徒啜其清潄其甘以自娛而已若廷¶
儀則以泉為職者也方其從事于斯厯曠野入重山可¶
謂天下之至勞及功之將畢視其溢然沛然濟河渠載¶
食貨以給國用亦可謂天下之至樂故泉一也停蓄而¶
無為覯之者樂其適已發洩而有用覯之者樂其濟世¶
初廷儀受代為吾友徐君仲山嘗著泉志凡泉之形状¶
流衍具載于編計百二十餘其用心可謂密矣今廷儀¶
<pb:KR2k0068_WYG_002-13a>¶
且滿任而閩黄君世用將往代之世用練達詳慎特推¶
舉其職殆無難者夫亭不足書而泉則重事也以三君¶
相繼敢叙其功而望其成焉¶
¶
　　龍闘泉記略　　　　　　陳　侃(閩懐安人東平學正)¶
¶
　　冬官尚書郎喬君廷儀奉命督濬東泉委出濟漕舍檋¶
躡屐窮幽陟險抵於汶上之東北越四十里許登濼澢¶
山乃見怪石特出堅壤蹲起有泉一泓涓涓南瀉度其¶
勢必有殊勝因建小亭以時舍止又西迤三里至龍闘¶
<pb:KR2k0068_WYG_002-13b>¶
泉泉脉鼎沸若兩虬相擊其左右則皆翠羽之木龍鱗¶
之石下則一𣲖南流皎拖晶練奔放縱激寒洌清漾於¶
是順勢於自然命官集衆操鍤備畚濬源泝流決排壅¶
塞使由魯溝入㑹通河因搆亭一楹翼然泉上毎視泉¶
時憇息而聽政名曰觀泉繚以周垣樹以杞栁扄啓以¶
時以屛囂雜工成乃遣汶上丞徴記於余余讀衞武公¶
之詩曰用戒戎作用遏蠻方又曰夙興夜寐洒掃庭内¶
夫武公衛之元老既有蠻方之寄猶然不廢於洒掃之末¶
<pb:KR2k0068_WYG_002-14a>¶
乃知藎臣慮周天下事無巨細罔不殫乃厥心耳且漕¶
河非泉不流而石傍山霤往往發源於層巖㳫嶂之間¶
治水使者憚於露宿以濬其源以故壅於泥沙分於田¶
圃而不能自達漕河者衆矣喬君之治水也凡得數百¶
泉而其逺於郡邑者皆令剏亭駐節以布水政雖若細¶
故無禆於民而使後之人不憚露宿以濬泉源其所禆¶
於漕運以裕夫國計者實大盖又非洒掃庭内之比者¶
也君名縉家於洛陽漢儒喬仁之裔仁傳大戴禮世相¶
<pb:KR2k0068_WYG_002-14b>¶
沿襲君雖以詩魁鄉薦尋以禮登壬辰進士今來職水¶
凡所効於水者靡所不究而君之才固不止是吾之所¶
望於君者亦不止是顧嘗一臠而知一鼎之味矣¶
¶
　　栁泉記略　　　　　　　王大化(儀真人工部員外郎)¶
¶
　　柳泉出寧陽城西舊入于洸以達于泗末流浸淫淪于¶
沙者㡬七十年非其性也嘉靖丙戍黙泉吳子來董泉¶
亊補偏刮垢式克有緒越眀年丁亥周爰詢咨迺召屬¶
吏語之曰胡村之南可棄也其壤惡洸河之東可渠也¶
<pb:KR2k0068_WYG_002-15a>¶
其勢下道且古河之西可引也夷而徑也僉曰唯唯因¶
請于少司空蘭谿章公公曰盍亟圖之于是卜日料工¶
指洸之兩涯曰牐此則為牐者二蓄洩時矣指邑之南¶
曰橋此則為橋者一渉無病矣指民田麗于西河之西¶
者曰易此則㒺用厲矣盖心計而身親之不憚瘁焉導¶
若泉東至于洸又東至&KR1296;河折而南又東入于蛇眼金¶
馬諸泉既與&KR1682;合于泗而其利猶夫舊也經始于丁亥¶
秋九月之朔迄戊子春二月告成渠之長以步計二千¶
<pb:KR2k0068_WYG_002-15b>¶
一百七十有六廣七步有竒石以尺計一千九十有五¶
甎以塊計如其數以斤計者灰一萬六千八百四十&KR1064;¶
二百三鐡一百六十椿木以根計五百四十稍柴以箇¶
計八百三十力役于泉夫以名計五百二十財取于曠¶
役以斤計者三洗河灘地償之民者以畆計一十有八¶
夫以數十年湮廢復之一旦無違時無狃常無問有司¶
黙泉者可謂無負其職也遂為之記俾來者觀焉¶
¶
　　新泉序　　　　　　　　張克文(新淦人工部主事)¶
¶
<pb:KR2k0068_WYG_002-16a>¶
　　國家輓東南數百萬粟遡流達于京都南旺其襟喉而¶
泉源其血脉也舊泉凡二百二十有六分濟南北前人¶
之計周矣文奉命兼理之眀年壬申遍厯諸泉其曲徑¶
危梁不能輿者躡履従之務窮其源凡舊泉所出悉按¶
圖治之矣顧圖所不載者厯州縣有之召父老問故曰¶
泉豈有窮夫則有限如開一泉必増數夫故使者不及睹¶
有司不以告余因進諸長吏以矢之必不以泉益夫以¶
水困民也惟取盈于舊額蠲其逺役而調停焉如是而¶
<pb:KR2k0068_WYG_002-16b>¶
民心悦遂報新泉三十六處併而入河計所助之利視¶
昔亦加多或曰新泉中有甚㣲細者顧亦取而濬之而¶
記之何抑不見閘乎水涸舟膠既障之板又從而固之¶
加蓆草焉懼其涓滴不為用也夫已涓滴而塞其流不¶
涓滴而導其源可乎矧今不紀後將何稽故序其説如¶
此¶
¶
　　論䟽龍闘泉略　　　　　　張　純(漳浦人工部主事)¶
¶
　　斯泉之始出也㑹濼澢諸泉以出魯溝河水勢盛大即¶
<pb:KR2k0068_WYG_002-17a>¶
陪尾之趵突徂徠之濁河不多讓也迂洄四十餘里而¶
至蒲灣泊則地漸平矣由泊而至金龍口又若少昻然¶
者是以諸泉水阻不得下稍有漲漫則盡由蒲灣泊以¶
出栢浪橋民田往往渰没而金龍口亦随以淤是于民¶
則害而于運則失其利也嵗丁夘五月分水㡬告竭矣¶
試調衆一䟽濬之旬日間閘河水若増四五寸然則䟽¶
濬之功可待時乎隄蒲灣以防其漫濬金龍口以順其¶
流此其喫𦂳也¶
¶
<pb:KR2k0068_WYG_002-17b>¶
　　廢泉論¶
¶
　　泉之資于漕大矣而亦有不必用者如䝉沂之泉所以¶
濟邳河然自塞孫家口黄河悉由徐吕至邳則邳無資¶
于泉也是以𢎞治中巡撫徐公源議棄此泉且并夫省¶
之䝉沂之民至今利焉滕嶧魚之泉所以出沙河而并¶
及二洪然自鑿新河諸泉雖由呂孟等湖入運而湖波¶
浩蕩自有餘濟則滕嶧魚之泉有可也停夫以寛民非¶
與然河之遷徙靡常姑自我朝論之嘉靖十三年水¶
<pb:KR2k0068_WYG_002-18a>¶
行趙皮寨榖亭流㫁二洪告涸向非天助其順自衝夏¶
邑以出小浮橋則人力如之何哉十九年決雞鳴岡由¶
渦經亳以入淮二洪又涸向非王公以旗力開李景髙¶
口則二洪㡬不濟矣然猶幸其可以智力成則人亦天¶
也今所恃者天耳萬有不測甚而人力無所施則二洪¶
涸安得不頼滕嶧魚之泉乎邳河澁又安得不頼䝉沂¶
之泉乎是不可不預待也¶
¶
<pb:KR2k0068_WYG_002-18b>¶
¶
¶
¶
¶
¶
¶
¶
¶
　　北河紀卷二¶
¶
